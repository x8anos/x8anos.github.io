---
title: Εμπειρία οδήγησης
summary: Πόσο μεγάλη σημασια έχει η εμπειρία στην οδήγηση;
date: 2025-03-19
authors:
  - admin
tags:
  - Οδήγηση
  - Ατύχημα
image:
  caption: 
---


## Μη βιάζεσαι 

Νωρίτερα, κάποια χρόνια πριν δηλαδη ορκίστηκα... ψέμματα είπα στον εαυτό μου, με μορφή νουθεσίας πιότερο. ΜΗ ΒΙΑΖΕΣΑΙ! 
Κι αυτό όχι μόνο όταν είσαι στο δρόμο, αλλά παντού. Είναι μια στάση ζωής. 

Γιατί όμως; Αυτό είναι το πραγματικό ερώτημα. 

Όχι γιατί όποιος βιάζεται σκοντάφτει. Σκοντάφτει βέβαια αλλά δεν είναι αυτό που με ενδιέφερε σε εκείνο το χρονικό σημείο τουλάχιστον. 

Όχι γιατί δεν με ενδιαφέρει να τελειώσω τη δουλειά μου γρήγορα.

Αλλά γιατί θέλω να είμαι παρών!!!

Αν βιάζεσαι φίλε μου, την πάτησες γιατί απλά δεν υπάρχεις. Υπάρχει ο μελλοντικός σου εαυτός, το οποιό δεν μπορεί να υπάρχει, 
άρα καταλήγουμε σε παράδοξο. Κι όταν λέω δεν υπάρχεις δεν εννοώ φυσικά αυτό, δεν εξαφανίζεσαι απλά δεν ζεις πραγματικά γιατι έχεις το μυαλό σου μπροστά σε ένα χρονικό σημείο που δεν έχει φτάσει ακόμα. 

Τέλος πάντων, για τους σκοπούς της οδήγησης φυσικά και δεν χρειάζεται να βιάζεσαι γιατί όχι μόνο θα σκοντάψεις, μπορεί και να σκοτωθείς. 

Και μετά δεν θα υπάρχεις σίγουρα!



## Οδηγός αυτοκινήτου

Υπάρχει μεγάλη διαφορά στην εμπειρία της οδήγησης αυτοκινήτου με αυτή της μηχανής. Δυστυχώς αυτό το ξέρουν μόνο όσοι οδηγάν και τα δύο. 

Άρα διπλή προσοχή στους οδηγούς αυτοκινήτων, γιατί οι περισσότεροι όχι ότι αδιαφορούν (αν και αυτό παίζει) απλά δεν σε καταλαβαίνουν. 

Προσωπικά όταν οδηγώ αυτοκίνητο, προσπαθώ πάντα να έχω το μυαλό μου περιμετρικά για την ύπαρξη δικύκλου. Αυτό δεν σημαίνει ότι τα καταφέρνω πάντα.

Τις προάλλες πάω να ξεπαρκάρω από ένα στενό, κοιτάζω πίσω όπως πάντα και μέχρι να ισιώσω με καρφώνει (με πολύ χαμηλή ταχύτητα βέβαια) ένα scooter. 

Ο μάγκας πήρε τη στροφή μες στο στενό πατητός και έπεσε πάνω μου. Βέβαια αν ήμουν πιο προσεκτικός και λίγο παραπέρα μπορεί να τον έβλεπα και να το προέβλεπα!

Το ποιος φταίει όταν υπάρχουν θύματα μικρή σημασία έχει για τα θύματα...

Άρα ΠΡΟΣΟΧΗ!

## Scooter για πάντα

3Ο χρόνια scooter δεν είναι και μικρή εμπειρία. Το θέμα είναι πόσο χρήσιμη είναι η εμπειρία της οδήγησης αυτής για κάποιον που θέλει να οδηγήσει μηχανή.

Μέσα στην πόλη βοηθάει δε λέω, αν μάθεις να ελέγχεις το όχημα σου και τα πατήματα του. 

Για έξω δε νομίζω. 

Πάμε πάλι απ' την αρχη!
